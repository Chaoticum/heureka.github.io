---
layout: post
title: "#MěnímeHeureku: K autonomním týmům v produktu a vývoji přidáváme Tribe Leady"
permalink: /k-autonomnim-tymum-pridavame-tribe-leadery/
date: 2019-12-09 8:40:00 +0200
author: Lukáš Putna
tags: OnePlatform MěnímeHeureku 
categories: [blog]
imageUrl: /assets/k-autonomnim-tymum-pridavame-tribe-leadery/ondra_walter_jan_blasko_lukas_putna.jpeg
---

Do našich týmů v produktu a vývoji přibývají noví lidé na pozici Tribe Leadů. Mohlo by se zdát, že jen skáčeme na módní vlnu a používáme buzzword pro označení nové úrovně manažerů. Ale není tomu tak. Pro nás jsou Tribe Leads strategické pozice.

Potřebujeme na nich lidi, co sice rozumí technologiím či mají expertizu v konkrétní oblasti, ale mnohem více potřebujeme, aby to byli lidé, kteří víc než být manažeři touží po tom stmelovat týmy napříč regionem. Jejich rolí není rozhodovat, ale vytvářet v jejich konkrétní oblasti (s  jejich „tribem“ napříč týmy) podhoubí tak, aby se nám všem společně podařilo dosahovat našich celoevropských strategických cílů.

## Nad produktové oblasti přidáváme Tribes

Pokud nás sledujete, víte, že před sebou máme velký úkol: [sjednotit do #OnePlatform](/menimeheureku-chystame-mezinarodni-oneplatform/) ony tři různé platformy, které nám běží pro obsluhu devíti zemí střední a východní Evropy. Není to úkol na pár týdnů, spíš se na něj díváme optikou let. A zároveň s plány a přechodem si také musíme poradit s neustálým vylepšováním Heureky. Není to málo práce a chce to hodně expertizy a fokusu.

Máme rozdělené všechny vývojovo-produktové úkoly do [produktových oblastí](/jak-jsme-si-rozdelili-produktove-oblasti-do-tymu/) a řeší to spoustu problémů, ale nevyřeší vše. Potřebujeme se na to, co nás čeká, dívat ještě z větší výšky. Podle oblastí a funkcí jednotlivé produktové **oblasti zastřešíme do větších celků – Tribů.** Ty budou zaměřeny na konkrétní oblasti spojené se vznikem jednotné platformy.

Vznikne nám tak čtyři až pět tribů: Tribe pro Content, Product Discovery, Marketplace, Brands & Data a možná i Infrastructure.

**Každý tribe pak bude mít dva leady**, jeden bude odpovídat za jeho produktovou, druhý za technologickou stránku. Společně budou oblasti strategicky řídit a zároveň vytvářet prostor pro soustředěnou práci svých týmů tak, abychom dokázali dosáhnout na cíle Heureka Group.  

## První Tribe Leady máme pro oblast Contentu

Jako první jsme našli dva Tribe Leady pro Content. Technologie bude mít na primární zřeteli Honza Blaško, který k nám přišel z Mall.cz. Ten bude v nové pozici (Content Tribe Tech Lead) soustředit síly mimo jiné na sjednocování týmu napříč všemi zeměmi Heureka Group, podílet se na vytváření jednotné platformy a mezinárodního produktového katalogu. Honzova role je i posilovat DevOps principy a podporovat i rozvíjet architekturu microservis. Honza je v našem týmu nováček, ale myslím, že se svou vášní pro rodinu, sport (třeba rekreační hokej), kryptoměny a IT technologie obecně k nám krásně zapadne.

Nejbližšího parťáka bude mít Honza v našem Ondrovi Walterovi, který se stal Tribe Leadem odpovědným za produktovou stránku Content oblasti (Content Tribe Product Lead). Po čtyřech letech u nás v Heurece svoji product ownerovskou roli (se zaměřením na párování, hledání a zpracování feedů a parametrů) vymění za fokus a odpovědnost za produktové směřování kompletního mezinárodního katalogu včetně vedení a motivace produktového týmu.

![Zleva Ondra Walter, Honz Blaško a Lukáš putna se domlouvají, jak na společný katalog]( /assets/k-autonomnim-tymum-pridavame-tribe-leadery/ondra_walter_jan_blasko_lukas_putna.jpeg)

## Další Triby teprve stavíme

Já sám si od nových Tribe Leadů slibuju hodně. Jednak se budou pořádně starat o naše týmy. Budou mít prostor je rozvíjet, motivovat a podporovat je v autonomním rozhodování, které ale nespouští ze zřetele naše společná firemní i týmová OKRka.

Tribe Leads nejsou manažeři, kteří mně (CTO) nebo Markovi Grynhofovi (CPO) musí nějak pravidelně reportovat. Pečlivě jsme vybírali ty, kdo si svoji roli nespletou s managováním týmů. Naši Tribe Leads jsou vůdci kmenů. Jsou pro své týmy a oblasti vzorem a společně přichází na řešení, která se od manažerského stolu prostě udělat nedají.

Už teď se těším na další Tribe Leady, kteří Honzu a Ondru doplní. S některými už jsme domluvení a jednoho stále hledáme ([Discovery Tribe Product Leada](https://onas.heureka.cz/product-lead-of-discovery-tribe)). Těším se na to, jak společně budeme definovat a redefinovat, kam Heureku posuneme.
