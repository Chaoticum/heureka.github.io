---
layout: post
title: "Heureka má nový Discovery Tribe"
permalink: /heureka-ma-novy-discovery-tribe/
date: 2020-06-09 13:35:10 +0200
author: Lukáš Putna
tags: [OnePlatform, MěnímeHeureku]
categories: [blog, lide]
imageUrl: /assets/heureka-ma-novy-discovery-tribe/discovery-tribe.JPG

---

Komplexita a množství oblastí, kterým se věnujeme napříč všemi týmy v produktu i vývoji Heureka Group, si žádá rozdělení našich týmů do tribů. Proč? Chceme být pořád koordinovaní, soustředění na ty správné úkoly a v neposlední řadě potřebujeme být pořád v kontaktu s kluky „nad námi“. O tom, že triby chystáme a že už máme kompletní Content Tribe včetně dvou Leadů, [jsme psali na našem blogu nedávno](/k-autonomnim-tymum-pridavame-tribe-leadery/). A máme radost, že jsme kompletně zaplnili další tribe, tentokrát **Product Discovery Tribe**.

## Čemu se nový Discovery Tribe věnuje?

Product Discovery Tribe se věnuje návrhům a prozkoumávání nových cest produktů a služeb, které Heureka Group svým uživatelům nabízí a pokrývá to nejviditelnější, s čím se denně potkávají naši uživatelé, včetně mobilní aplikace.

Když se na to podíváme prakticky, tento tribe je zodpovědný za to, jak na Heurece vypadá vše, co souvisí s cestou uživatele (tedy člověka, který si nějakou věc chce pořídit) ke konkrétnímu produktu. Patří sem tedy vše od vyhledávání, výpisů kategorií, produktových detailů, až po uživatelský účet s přehledem oblíbených i nakoupených produktů. Nezbytnou součástí tohoto tribu je také tým našich SEO specialistů a tým starající se o mobilní aplikaci. 

A jaké konkrétní kroky čekají celý Tribe nejbližší době? Top úkolem je dotáhnout responzivitu celé Heureky a podpora notifikací v mobilních aplikacích. V rámci SEO podpory se optimalizuje feed pro Google PLA a vylepšují se také search ve fulltextu, včetně query understandingu. Nad všemi aktivitami je pak jedna z dalších výzev týmu - tvorba One UI, tedy start tvorby jednotného UI pro celou Heureka Group. 

## Kdo za tím stojí?

Starost o celý tribe, vytváření a udržování vhodných podmínek pro práci produktovo-vývojových týmů a odpovědnost za jasné produktové směřování svého tribu si rozdělí dva leadi, Discovery Tribe Technology Lead a Discovery Tribe Product Lead.

{% include image.html
      img="/assets/heureka-ma-novy-discovery-tribe/discovery-tribe.JPG"
      title="Honza Kubálek a Franta Šeda" %}

Novým Discovery Tribe Technology Leadem je **Honza Kubálek** (30). Největší Honzovou technologickou výzvou bude rozvoj mezinárodní OnePlatform, čili sjednocení tři obdobných produktů (Heureka, Árukereső, Ceneje) na jeden technologický podvozek. Honza bude také soustředit síly na sjednocování všech týmů napříč zeměmi Heureka Group a sjednocení jejich technologické vize. 

Honza k nám přišel z LMC, kde působil nejprve jako senior vývojář a později vedl svůj vlastní tým, který rozvíjel online vzdělávací portál Seduo, vytvářel jejich technologické vize a byl odpovědný za technický design. Honza ve volném čase rád jezdí na kole, hraje squash, cestuje a poznává nové lidi. Jeho cílem je uběhnout půlmaraton, tak se poctivě připravuje a často běhá. Jeho nejoblíbenější pochutinou je kečup.

Produktové vedení Tribu bude mít na starosti **František Šeda** (39), který k nám přestoupil ze Sodexa. Fanda bude hlavně vytvářet a střežit prostředí pro jeho tým produkťáků, ve kterém budou nejen chtít posouvat kupředu Heureku, ale také budou růst osobně i profesně a budou se každý den těšit do práce.

V Sodexu Fanda se svým týmem rozvíjel vše digitální a produktové. Ve volném čase se nyní maximálně věnuje rodině a čerstvě narozené dceři, rekreačně hraje tenis a má rád prkna všeho druhu - hlavně snowboard, skateboard a windsurf. Mezi jeho další koníčky patří také e-commerce, mj. pomáhá rozvíjet a provozovat několik e-shopů nejen v České republice, ale i napříč Evropou.

Franta s Honzou se postarají o to, aby Discovery Tribe byl přirozenou součástí budování naší #oneplatform a s dalšími triby tvořil bezvadně a synchronně šlapající strojek.

Heureka Group tak má aktuálně kompletní [Content Tribe](/k-autonomnim-tymum-pridavame-tribe-leadery/) a Product Discovery Tribe. Naší vizí je postupně založit další tribe. V pořadí je například Marketplace Tribe, Shops Tribe nebo B2B Tribe.
