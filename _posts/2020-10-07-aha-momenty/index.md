---
layout: post
title: "Naše 'Aha momenty' při zavádění OKR pro 50 týmů v celé Heureka Group"
permalink: /aha-momenty-pri-zavadeni-okr-v-heureka-group/
date: 2020-10-08 9:00:00 +0200
author: Lukáš Putna
tags: [MěnímeHeureku, OKR]
categories: [blog, lide]
imageUrl: /assets/2020-10-07-aha-momenty/aha-momenty-1.JPG
---

V rámci zavádění OKR do všech 50 týmů v celé Heureka Group jsme postupně naráželi na různé překážky, které nám bránily v kvalitní implementaci. Postupně jsme přicházeli na další a další souvislosti, které jsou ke správnému zavedení OKR do firmy naprosto klíčové. Nazvali jsme to 'Aha momenty' a Lukáš s Markem je poprvé veřejnosti představili [na našem OKR Meetupu](https://twitter.com/HeurekaDevs/status/1304400297712857097), který jsme pořádali v září na Lodi Pivovar v Praze. Nyní se o ně podělíme i s vámi zde na blogu.

{% include image.html
      img="/assets/2020-10-07-aha-momenty/aha-momenty-1.JPG"
      title="Lukáš Putna (CTO) a Marek Grynhoff (CPO) prezentují na OKR Meetupu naše Aha momenty" %}

### #1 Každý cíl musí mít smysl
* Objective musí mít jasně a jednoduše popsaný smysl. Někdy je hodně náročné, ale čím lépe to popíšete, tím více dává vaše práce smysl. Někdy díky tomu dokonce zjistíte, že něco smysl nemá.

### #2 Podpora vedení je klíčová
* Těžko zavedete OKR zdola, pokud nemáte vedení s OKR mindsetem. OKR jsou hodně o focusu – a ten týmy nezískají, pokud vedení nebude respektovat kvartální OKR a budou zadávat úkoly týmům „bokem“.
* Je těžké opustit „projektový mindset“, určování co se přesně má udělat a kdy to bude spuštění – místo toho si řekněte, co je objective a nechte na lidech, jak toho dosáhnou.
* Vytvořte Fail safe prostředí – úspěch objectives není nikdy garantován, obzvlášť s ambiciózním přístupem.
* O smysluplnosti OKR musíte přesvědčit i vaše investory – nejlépe výsledky, což trvá, v našem případě skoro rok.

### #3 Mindset a kultura musí být na OKR ready
* OKR podle nás vybízí k autonomii, ale ne všichni tu zodpovědnost chtějí. 
* Musíte mít trvalou odpovědnost týmů za konkrétní [produktové oblasti](/jak-jsme-si-rozdelili-produktove-oblasti-do-tymu/), jinak to nefunguje.
* OKR jsou o ambicióznosti, ale umožněte Fail safe prostředí.
* Upřednostněte outcome mindset (versus output).
* OKR se nemusí hodit do každého prostředí. Zvažte to. I když je firma na OKR ready, někteří to nedají.

### #4 Zavádějte OKR postupně
* Nedokážeme si představit zavedení „big bangem“ do celé firmy.
* Začněte v týmech, které jsou k tomu nejvíce naklonění – u nás např. produkt/vývoj a postupně přidávejte další týmy a oddělení – u nás např. marketing, sales. Poté v nějaké další fázi dotáhněte OKR do zbytku firmy.
* Tento postup je klíčový pro přesvědčení jak managementu, tak všech lidí ve firmě.
* Začněte na týmové úrovni, pak až řešte OKR na celofiremní úrovni.

### #5 Důležitá je vyjasněná vize firmy
* Všichni musí vědět kam jdete, aby mohli hledat smysl.
* Pozor na to, možná si myslíte, že to všichni ví, ale špatně nebo málo to komunikujete.

### #6 OKR versus KPI, improvement versus BAU
* Když jsme postupně zaváděli OKR do firmy, začali jsme narážet na to, že některé týmy říkaly, že pro ně OKR nejsou vhodná. Šlo hlavně o „supportní“ týmy, co řeší hodně operativy. Všechny týmy ale řeší nějakou operativu. Někdo méně, někdo více. Nazvali jsme to business as usual (BAU). Vedle toho stojí OKR, která jsou hlavně o inovaci a posouvání věcí někam dál. Každý tým musí řešit inovaci. Tomu říkáme improvement.
* Pointa je, že OKR jsou tady od toho, abyste řídili improvement a KPI jsou tady od toho, abyste věděli, že vše ostatní funguje jak má. Potřebujeme oboje, jen u každého týmu se může lišit podíl práce na OKR a na KPI.
* Marek se na toto téma rozepsal [v minulém článku](/okrka-a-kpicka-2-ruzne-galaxie/).

{% include image.html
      img="/assets/okrka-a-kpicka-2-ruzne-galaxie/bau_improvement.png" %}

### #7 Nejlepší škola je někoho něco učit
* Vyzkoušeli jsme si to při zavádění OKR. Připravili jsme několikadenní online workshop pro 60 leadů z celé Heureka Group a předali jsme jim potřebné know how k tomu, aby to potom mohli předat dál do svých týmů. Udělali jsme tak z lidí ve firmě další učitele. Zároveň jsme se sami hodně naučili.
* O workshopu jsme již psali [zde](/celou-heureka-group-ridime-okrkama-proc/) nebo [zde](/8-tipu-jak-udelat-kvalitni-online-workshop/) a taky [zde](/rozsirit-okr-mindset-behem-korony-nebyla-legrace/).

### #8 Najít smysluplné metriky je někdy těžké, ale vyplatí se to
* Doteď hodně bojujeme s tím, jak si správně nastavit key resulty, aby byly měřitelné.
* Lidi mají tendenci dělat taskové key resulty, které jsou true/false. Vedeme je k tomu, aby místo toho použili nějakou metriku - zlepšilo to něco?
* Najít správnou metriku je těžké a někdy je težké ji i změřit – nejsou data, nemáte na to nástroje...

{% include image.html
      img="/assets/2020-10-07-aha-momenty/aha-momenty-2.jpg"
      title="Lukášova a Markova prezentace na OKR MeetUpu" %}
