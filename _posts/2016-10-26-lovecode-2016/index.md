---
layout: post
title: "&#123;&quot;Love&quot;:&quot;Code&quot;&#125; 2016"
permalink: /lovecode-2016/
date: 2016-10-26 14:00:00 +0200
author: Peter Varga
tags: hackathon lovecode networking
categories: [blog, meetupy_a_konference]
---

HeurekaDevs byli, jsou a budou vždy pro každou špatnost. Adam Sobotka ze [SocialBakers][socialbakers] nás zhruba dva měsíce zpátky s jednou takovou oslovil a my jsme si řekli „Jdeme do toho!“. A tak vzniknul [{"Love":"Code"} 2016][lovecode]. Akce určená všem vývojářům, kteří si rádi svoji každodenní práci okoření něčím zajímavým. Třeba víkendem stráveným v okruhu podobných „bláznů“, co si rádi osahají nové technologie na reálném projektu a potkají u toho spousty zajímavých lidí.

LoveCode je určen všem těm, kteří by si chtěli vyzkoušet vytvořit aplikaci, která zkombinuje sociální média s umělou inteligencí. Pokud jste nic podobného nedělali, není se čeho bát, mentoři z partnerských firem budou vždy po ruce, aby pomohli. Za Heureku budete mít možnost potkat [Kubu Chábka][grongor], který pomůže v oblasti Redisu.

Celá akce je navíc zdarma a informace o tom, jak můžete získat lístky, najdete na webu celé akce [https://lovecode.cz][lovecode]. A jak to bude probíhat? Potkáme se v pátek večer v kancelářích SocialBakers přímo nad Fórem Karlín a dle vašeho zápalu a šikovnosti se po prezentaci všech projektů v neděli v odpoledních hodinách rozejdeme.

Za HeurekaDevs se na vás budeme těšit a doufáme, že si přijdete s námi užít možnost osahat si bězně [placená APIčka od IBM Watson][watson], které by vám třeba byly schopné říct, jestli tento článek píšeme v negativním či pozitivním duchu.

A nakonec to nejlepší. Partnerem akce je mimo jiné i [Czechitas][czechitas], takže vás čeká genderově diverzitní víkend, kde pohlaví účastníků bude v krásném poměru 50:50. Tak rychle pro poslední volné lupeny!

Těší se na vás tým HeurekaDevs

[socialbakers]: https://socialbakers.com
[lovecode]: https://lovecode.cz
[grongor]: https://twitter.com/grongor
[czechitas]: http://www.czechitas.cz
[watson]: http://www.ibm.com/watson/developercloud/services-catalog.html
