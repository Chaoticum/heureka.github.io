---
layout: post
title: "Heureka na charitativním turnaji GG Prague"
permalink: /heureka-na-charitativnim-turnaji-gg-prague/
date: 2019-05-28 14:12:00 +0200
author: David Příplata
tags: [ggprague, csgo]
categories: [blog, legrace, meetupy_a_konference]
imageUrl: /assets/gg-prague-19/heureka-gg-2019-01.png
---

V sobotu 25. května 2019 jsme se jako tým Heureka zúčastnili charitativního turnaje [GameForGood Prague](http://game4good.cz){:target="_blank"} v počítačové hře **Counter Strike Global Offensive**. Výtěžek z tohoto turnaje putoval na Nadační fond Jonášek, který nakupuje potřebné vybavení do dětských nemocnic.

![Heureka tým vpravo](/assets/gg-prague-19/heureka-gg-2019-01.png)

Za tým Heureka nastoupili Jakub Krčma, Petr Novotný, Jan Kahoun, David Příplata, David Němec a Pavel Erfányuk. Celkem se turnaje zúčastnilo 8 firem rozlosovaných do dvou základních skupin po čtyřech týmech. Na tým Heureka čekali soupeři jako STRV, Uniprog a Ribbon. 

## Jdeme hrát!

První zápas turnaje jsme hráli proti týmu Uniprog na legendární mapě de_dust2. Na této mapě jsme bohužel podlehli 3:13. Po dvou hodinách čekání jsme nastoupili proti STRV. Tento zápas bylo možné sledovat v živém komentovaném přenosu. Až do stavu 3:3 se nám dařilo nedávat svou kůži lacino. Favorit turnaje ale nakonec potvrdil svoje kvality a přes náš tým prošel hladce, a to hlavně díky změně tempa a pozice, na který jsme nedokázali včas reagovat. Byl to napínavý boj, který skončil prohrou 3:13.

![Heureka tým vpravo](/assets/gg-prague-19/heureka-gg-2019-02.png)

Poslední zápas ve skupině byl proti společnosti Ribbon, nad kterými jsme s přehledem vyhráli 13:2. Díky tomuto úspěchu jsme se umístili na třetím místě ve skupině, čímž jsme si zajistili čtvrtfinálový zápas proti druhému týmu z druhé skupiny. 

## Ve čtvrtfinále drtíme dvojku!

Druhý tým ve skupině A nebyl nikdo jiný než dvojka na trhu e-shopů s elektronikou – CZC.cz. Do zápasu jsme nastoupili velmi takticky a díky výhře hodu mincí, jsme si mohli zvolit mapu, na které budeme hrát. Zvolili jsme de_nuke. Vyrovnaný zápas nakonec vyšel výhrou pro náš tým.

Postupujeme do semifinále a opět se utkáváme s STRV, kteří mezitím celý streamovaný zápas s CZC bedlivě sledovali. Chvíli jsme opět dokázali držet tempo, ale nakonec jsme podruhé podlehli 3:13. 

## Zápas o třetí místo

Na poslední zápas v turnaji jsme v boji o třetí místo nastoupili proti týmu SKYLAB. Byl to velmi vyrovnaný boj, ale od začátku jsme bohužel tahali za kratší konec. Za stavu 12:13 pro SKYLAB našemu týmu nevyšla ekonomika a začali jsme více ztrácet. Finální výsledek zápasu pak byl 12:16.

![Tabulka](/assets/gg-prague-19/heureka-gg-2019-03.png)

## Výsledek

Na začátku turnaje jsme počítali jen s možným postupem ze skupiny. **Nakonec jsme skončili čtvrtí!** Tento výsledek byl velmi milým překvapením. 

Tým Heureka odvedl úžasnou práci! 

Tímto bych chtěl poděkovat všem zúčastněným za krásný výsledek a příjemně strávený den. V příštích ročnících se rádi opět zúčastníme. Na nadaci se vybralo celkem 140 700 Kč a jsme rádi, že jsme mohli být součástí.

**Záznam celého turnaje můžete zhlédnout zde**

<iframe src="https://player.twitch.tv/?autoplay=false&video=v429565795" frameborder="0" allowfullscreen="true" scrolling="no" height="378" width="680"></iframe>