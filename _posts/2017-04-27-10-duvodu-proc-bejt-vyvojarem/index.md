---
layout: post
title: "10 důvodů proč bejt vývojářem"
permalink: /10-duvodu-proc-bejt-vyvojarem/
date: 2017-04-27 14:00:00 +0200
author: Vít Novák
tags: heurekadevs
category: blog
---

Každej sem tam prožijeme nějakou tu osobnostní krizičku. Sami sebe se ptáme: Co to dělám? A proč vlastně? A po tomhle zpochybnění dosavadní existence začnete zvažovat jiný životní směry. Nabízím tady teda jeden z těch směrů: směr vývojář. **Tady je pár naprosto racionálních důvodů, proč bejt vyvojářem:**

### #1
**Můžete pracovat skoro pořád!** Mozek nemá tak dobrou geolokaci, aby poznal, že už nejste v kanclu a přestal přemejšlet nad kódem. Kolik já toho už vymyslel ve sprše, ve snu, u jídla, či na klozetu. Ale nebojte, vypnout to taky jde! Každej to má ňák jinak, na mě třeba zabírá měkký porno nebo tvrdej chlast.

### #2
**Můžete bejt výstřední.** A tim nemyslim jenom výstřední jako hipstr z náplavky (nebo kam se teď přesunuli, když náplavka už byla moc mainstream). Myslím FAKT výstřední. Můžete na pohovor přijít rovnou z technopárty, nebo v kostýmu vaší postavy ve WoWku, nakupovat za Bitcoiny, koukat na anime v metru nebo se ze dne na den rozhodnout, že budete hrát na čelo a o měsíc pozdějc už bejt v komorním smyčcovym orchestru. Nikdo se nepozastaví.

### #3
Při telefonátu na technickou podporu vašeho poskytovatele internetu můžete říct **„já se v tom tak trochu vyznám“** a nelhat při tom. A pak když se vám ten technik vysměje a zkusí vás otestovat, tak ho s grácií setřete jak vlašák vod voběda z mezerníku.

### #4
Každej film nebo seriál, kde je něco o IT, se pro vás změní v komedii, i kdyby byl normálně k unudění.

### #5
**Můžete si zkusit zadní vrátka.** Jestli víte, jak to myslim. Třeba do Wordpressu, ten jich pár má.

### #6
**Nemusíte se starat o nákup oblečení.** Doba mezi konáním konferencí, na kterejch se rozdávaj trika, je kratší, než poločas jejich rozpadu. Těch triček, ne konferencí.

### #7
**Ušetříte za jídlo.** Bazální metabolismus, kterej udržuje v chodu srdce a plíce při sezení u compu, toho moc nespotřebuje a mozku stačí cukr. A kafe. A obojí bejvá v kanclu zadara.

### #8
**Ušetříte i za topení.** Když si doma pustíte ňákej váš náročnější výtvor, vytopí vám notebook pohodlně i středně velkou místnost. **A kdo si ho nabil v práci, doma pak topí za firemní! Profit!**

### #9
**Nepotřebujete kamarády.** Naprogramujete si je. A není to ani trochu smutný. Ani trochu řikám!

### #10
**Ale hlavně!** Když se ocitnete v situaci zpochybňující vaše dosavadní karierní rozhodnutí, tak zachováte hlavu chladnou tak, jak jste to okoukali od strojů, se kterejma pracujete, podíváte se na tenhle seznam, uvědomíte si, že nejspíš pomůže se vypnout a znovu zapnout a deprese zmizí z vaší operační paměti a vy přestanete bejt smutný a místo toho jste zas boží!
