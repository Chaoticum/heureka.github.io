---
layout: post
title: "Potkávat se s odborníky z vaší bubliny se vyplácí – aneb co si odnášíme z prvního #HeurekaMeetUp"
permalink: /co-si-odnasime-z-heurekameetup/
date: 2019-10-08 9:04:00 +0200
author: Jiří Vích
tags: MěnímeHeureku OKR microservices
categories: [blog, meetupy_a_konference]
imageUrl: /assets/workshopy-s-kolegy-mimo-produkt-a-vyvoj/workshop-content-1.jpg
---

Před rokem a půl či dvěma lety jsme začali Heureku zevnitř měnit. Už jsme o tom tady na blogu psali hodně článků, takže pokud nás pravidelně čtete, víte to. Co možná nevíte je, že jsme se letos na jaře rozhodli aktivně věnovat tomu, jakou pověst má Heureka po technologické stránce. Makáme na naší prezentaci, ukazujeme mnohem víc z toho, co v produktu i vývoji děláme. A&nbsp;rozhodli jsme se nenechávat si to jen pro sebe. Na konci léta jsme se vydali s vlastní kůži na trh a uspořádali náš první (a už teď víme, že ne poslední) #HeurekaMeetUp.

![Zahájení Meetupu](/assets/co-si-odnasime-z-heurekameetup/meetup01-02.jpg)

## Vytvořili jsme prostředí pro diskuzi

Na naši terasu jsme pozvali okolo stovky lidí, kteří sami pořádají akce a meet upy, vlastní zajímavé technologické firmy, nebo jsou hodně seniorní ve svém oboru napříč vývojem a produktem. Lákali jsme je nejen na grilovačku a témata OKRek a Microservices, ale vlastně nám šlo o to, vytvořit prostředí, ve kterém si budou povídat o těchto tématech hezky otevřeně, realisticky a bez příkras.

Upřímně jsem se bál, že ze stovky pozvaných nedorazí ani 10 lidí. O to víc mě překvapilo, že ze 40 potvrzených dorazili skoro všichni! Z čeho jsem měl ale obrovskou radost, nebyla jen účast, ale obsah všech diskusí, které jsem sám vedl, nebo o kterých jsem od kolegů zaslechl.

![Prostor pro diskuzi](/assets/co-si-odnasime-z-heurekameetup/meetup01-01.jpg)

## Jsme na cestě a ještě zdaleka ne na jejím konci

Měli jsme obavy, že se v očích kolegů z oboru shodíme, když jim popíšeme, jak máme v současné chvíli implementovaná OKRka – přece jen nemáme celofiremní OKR, nemáme ve všech týmech dokonale nastavenou měřitelnost výsledků. Zkrátka, jsme na cestě a ještě zdaleka ne na jejím konci. Bylo pro mě povzbuzující slyšet, že v očích našich hostů jsme vlastně hodně daleko a bylo super popisovat, jak jsme se dostali tam, kde jsme teď. 

![Prostor pro diskuzi](/assets/co-si-odnasime-z-heurekameetup/meetup01-03.jpg)

Bavilo mě povídat si o tom, jak jsme se naučili skládat týmy. Diskuse o tom, zda má mít produkťák jen jeden svůj vývojový tým a k ruce vývojáře, kteří nemají konkrétně přidělené role, jsou univerzálnější a společně se jako tým starají o konkrétní oblast (třeba produktový detail nebo sběr recenzí) versus fungování týmů, kde mají vývojáři jasně danou roli, byla velice přínosná. Rád jsem popisoval výhody našeho uspořádání týmů, které s sebou pro každého z nás nese hodně odpovědnosti za rozhodování o přidělené oblasti. I když jsem musel přiznat, že někdy naše rozhodování trvají dlouho a musíme se k finálním krokům nutit a kopat, abychom něco důležitého neprošvihli.

## Jsem hrdý na to, kam jsme se za rok a půl posunuli!

Co si z celé akce odnáším? Úskalí má každý přístup práce. Jsou věci, o kterých se veřejně nemluví, ale všichni o nich ví (třeba, že přepsat celý monolit do Microservices není hračka a často tak vytváříte vlastně hybridy, nebo že autonomie a svoboda s sebou nese nutnost přijmout na sebe zodpovědnost za rozhodnutí, která není pro každého). Není se tedy za co stydět, že i u nás není všechno perfektní.

Díky #HeurekaMeetUp jsem ale o fous hrdější na to, kam se nám povedlo za rok a půl práce Heureku posunout a že můžu být součástí toho, kam máme namířeno. Celofiremní OKRka jsou už na cestě, s autonomií se učíme zacházet tak, aby nám pomáhala a nebrzdila nás. Prostě mám radost, kam se posouváme a že to, jak u nás věci jsou, je zajímavé pro lidi, kterých si na tech trhu sám vážím. 

Zkrátka, ještě o nás uslyšíte! Protože #MěnímeHeureku a budeme o tom nejen psát, ale i mluvit a potkávat se. Už teď plánujeme další akce a určitě vám o nich dáme vědět. 

![Děkujeme!](/assets/co-si-odnasime-z-heurekameetup/meetup01-04.jpg)

## Na závěr si neodpustím jedno poselství:
Jestli přemýšlíte, zda se potkávat s top lidmi ze svého oboru, tak už nepřemýšlejte a dělejte to. Nejenže je vysoká pravděpodobnost, že narazíte na super lidi, ale věřím, že vás to hodně posune. Třeba jako mě v hrdosti na #HeurekaDevs.

{% raw %}
<div style="text-align: center">
<iframe src="https://www.linkedin.com/embed/feed/update/urn:li:share:6575081314028924928" height="376" width="504" frameborder="0" allowfullscreen="" title="Vložený příspěvek"></iframe>
</div>

<blockquote class="twitter-tweet tw-align-center"><p lang="cs" dir="ltr">Závěr minulého týdne byl náročný, ale úplně perfektní! Vydařený první <a href="https://twitter.com/hashtag/HeurekaMeetUp?src=hash&amp;ref_src=twsrc%5Etfw">#HeurekaMeetUp</a> s <a href="https://twitter.com/HeurekaDevs?ref_src=twsrc%5Etfw">@HeurekaDevs</a> a potom páteční večer a sobotní dopoledne s úžasnou bandou z <a href="https://twitter.com/hashtag/ICE?src=hash&amp;ref_src=twsrc%5Etfw">#ICE</a>. Jakože mám boží práci a přála bych ji všem 💙 <a href="https://t.co/EF7I8wisHl">pic.twitter.com/EF7I8wisHl</a></p>&mdash; Iren Zatloukalovic (@izatlouk) <a href="https://twitter.com/izatlouk/status/1168513083809157120?ref_src=twsrc%5Etfw">September 2, 2019</a></blockquote><script async src="https://platform.twitter.com/widgets.js" charset="utf-8"></script>

<blockquote class="twitter-tweet tw-align-center"><p lang="cs" dir="ltr">Povedená akce, díky za pozvání. 👍</p>&mdash; dataweps (@dataweps) <a href="https://twitter.com/dataweps/status/1168888133062189059?ref_src=twsrc%5Etfw">September 3, 2019</a></blockquote> <script async src="https://platform.twitter.com/widgets.js" charset="utf-8"></script>
{% endraw %}

![Reakce](/assets/co-si-odnasime-z-heurekameetup/vicherek.png){: .center-image }
