---
layout: post
title: Webový/á vývojář/ka pro plzeňský “zlatý” tým
permalink: /webovy-a-vyvojar-ka-pro-plzensky-zlaty-tym/
tags: [web, nabor, hiring, plzen]
category: recruitment
---

Jsme Heureka, nákupní rádce působící v 9 zemích s 20 miliony unikátními návštěvníky měsíčně. Jsme také velká parta mladých lidí, která učí společnost nakupovat online - výhodně, rychle a jednoduše – zkrátka s přehledem. Pracujeme v online prostředí, kde musíme být pohotoví, rychlí a o krok napřed před konkurencí.
 
Náš tým v Plzni stojí u všech skvělých nápadů, které pomáhají e-shopům získat z Heureky co nejvíce. Od registrace, dobití kreditu až po správu dat, nastavení profilu, správu biddingu, košíku a spousty dalších zajímavých nástrojů. Spolupráce s e-shopy je náš hlavní zdroj zisků, proto je práce plzeňského týmu pro Heureku klíčová.

## Čemu se budeš věnovat
Tato oblast spojuje práci na frontendu pro administraci e-shopu spolu se zajímavými nástroji na backendu, takže se v plzeňském týmu vyžije téměř každý. 

Naším závazkem je tvořit produkty, které jsou dlouhodobě technologicky udržitelné, škálovatelné a lze je efektivně rozvíjet. I proto se soustředíme na architekturu založenou na konceptu Microservices a moderních DevOps přístupech.

## Co ještě dělá plzeňský tým
Na našem vývojářském blogu je článek k jeho [vzniku][1]. V týmu máme jednoho z organizátorů pythnoních meetupů Pyvo, na kterých často přednášíme. A přednášeli jsme také třeba na InstallFestu ([2017][2], [2018][3]), LinuxDays nebo [PyConu][4]. Dále se sami také jezdíme vzdělávat, ať už na konference (například DevTernity, WebExpo, EuroPython) nebo na interní offsity s tématy jako cyber security, architektura, asynchronní programování. Snažíme se prošlapávat nová technologická a architektonická řešení, vytvořili jsme díky tomu například interní aplikaci pro rezervaci parkovacích míst.

## Co od tebe očekáváme
* Základní vývojářské znalosti: práce v terminálu, GIT, protokol HTTP, koncept API
* Měl/a bys umět programovat. Preferujeme Python 3, ale dokážeme tě jej naučit. Důležité je umět přemýšlet prostřednictvím kódu... a nejen něho ;-)
* Zkušenosti s webovým prostředím (HTML, CSS, nějaké JS). Fajn je znát i nějaké frontendové technologie okolo, ale není to podmínkou.
* Povědomí o DB – relační (MySQL) i nerelační (například Redis).
* Smysl pro kvalitu. Unit testy a code-reviews jsou u nás na denním pořádku.
* Schopnost pracovat v týmu – říct svůj názor, respektovat názor ostatních.
* Chuť se neustále učit novým věcem.

## Co ti pomůže
* Znalost nástrojů a technologií jako GitLab CI, Docker, Kubernetes, Flask, Grafana.
* Znalost datových struktur, algoritmů a návrhových vzorů (neboj, nehledáme odborníka na grafové algoritmy).
* Zkušenosti s tvorbou responzivních frontendů.
* Smysl pro humor.

## Na co se u nás můžeš těšit
* Budeš mít možnost se podílet na rozvoji naší architektury a technologií.
* Máme obrovské sdílené know-how, ze kterého se můžeš buď spoustu naučit, a nebo přispět vlastními nápady a zkušenostmi.
* Podpoříme tě ve zdokonalování tvých schopností, včetně účasti na školeních a konferencích. Speciálně v Plzni máme volný vstup na všechny akce [TechHeaven][5].
* Hezké, nově rekonstruované kanceláře hned vedle [DEPA2015][6]. Káva, čaj a drobné občerstvení.
* Budeš mít stabilní zaměstnání na hlavní pracovní poměr.
* Máme volnou pracovní dobu s občasnou možností práce z domova.
* Po prvním roce přidáváme 5 dnů dovolené navíc.
* Dostaneš stravenky (100 Kč/den) + každý měsíc 1000 Kč do Cafeterie.
 
**Místo vykonávání pozice:** Plzeň 
 
## Zaujalo tě to?
Ozvi se přímo našemu šéfovi vývoje přes [LinkedIn][8] nebo email [lukas.putna@heureka.cz](mailto:lukas.putna@heureka.cz "poslat email") lukas.putna@heureka.cz ;-).

{% include gdpr-recruitment-note.html %}

[1]:https://www.heurekadevs.cz/velka-prilezitost-pro-plzenaky/
[2]:https://www.youtube.com/watch?v=kRY2UGhjRb0&feature=youtu.be
[3]:https://www.youtube.com/watch?v=DjqIJtmC8b4&feature=youtu.be
[4]:https://www.youtube.com/watch?v=prCvSxriSJw&feature=youtu.be
[5]:https://www.facebook.com/TechHeavenCZ/
[6]:https://www.depo2015.cz/
[7]:https://www.linkedin.com/in/lukas-putna-20660323/