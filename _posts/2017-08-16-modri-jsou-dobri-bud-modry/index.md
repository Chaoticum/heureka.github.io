---
layout: post
title: Modří jsou dobří. Buď modrý!
permalink: /modri-jsou-dobri-bud-modry/
tags: [blue, modri, nabor, hiring, liberec]
category: recruitment
---

Pojď si vyhrnout rukávy a přiložit ruce k dílu - základním stavebním kamenům Heureky. Většinu tvoří **PHP**čkový backend
(samozřejmě za **HTML/Latte** fasádou), ale i u nás v **Liberci** to chceme rozbíjet na **Python**ní mikroslužby (což je
výzva!). Ideální by bylo, kdyby tě bavil **frontend** o kousek víc než backend.

## V modrém týmu máme na starost hlavně (ale ne jen):
* **Zpracování dat od eshopů** - Hodně, HODNĚ dat.
* **Ověřeno zákazníky** - Od začátku do konce.
* **Prachy** - Škoda každého prokliku, který cinkne vedle.
* **CRM** - Dobře integrované CRM = spokojená firma.
* **PHP 7** - Je to fuška, ale staré 5.6 musí uvolnit místo novému.
* **Chatbot** - Zatím jenom aby zaskočil za Heureku na fb messengeru, ale kdo ví, třeba na něj bude jednou pan Turing hrdý.

Asi nejvíc ze všech týmů teď řešíme opravdové **jádro Heureky**. Je na nás, aby se všechna data od eshopu stihla správně zpracovat
a byla v databázi (která má mimochodem **pár terabajtů**) v mžiku dostupná. K odreagování používáme **fotbálek** v relax roomu
a jednou za čas zajdeme na společnou **královskou snídani**, kde můžeme všechno probrat ještě neformálněji, než obvykle.
Náš produkťák je **mistr grilu**, což umíme spojit s **luxusní teráskou**. Jen si to představ: Sedíš nad centrem Liberce,
jizerskohorský vzduch se mísí **s vůní vepřové krkovičky** na grilu a za Ještědem zapadá Slunce...

## Co ti nabízí naše HR:
* **stabilní zaměstnání** na dobu neurčitou, 
* **volná pracovní doba** s občasnou možností práce z domova,
* **stravenky** (100 Kč/den) + každý měsíc 1000 Kč na benefity (Sodexo),
* **kurz angličtiny** v prostoru kanceláří,
* **telefon + volání** s 3GB dat,
* zprostředkování **MultiSport karty**.

## Co ti nabízíme my:
* Vyber si **pracovní prostředí jaké chceš** (třeba MacBook se dvěma monitory + zvedací stůl).
* Vyber si **konferenci v Evropě**.
* Vyber si **kurz** pro zdokonalení svých schopností.
* Užij si **grilovačku na terásce** na počest tvého nástupu
* Pojď s námi **zapít** narozeniny Heureky, ShopRoku nebo třeba Vánoce.

## Postup přijetí:
1. **Zkontaktuj nás** například emailem [prace@heureka.cz](mailto:prace@heureka.cz "poslat email").
2. **Přijď** na neformální pohovor.
3. Přijď na **testovací den** - dostaneš úkol, na kterém nám můžeš ukázat, co všechno umíš.
4. Přijď se nám znova ukázat, náš šéf ti udělá **nabídku, kterou neodmítneš**.

Tým modrých  
Honza, Míra, Honza  
(ano, máme dva Honzy)
