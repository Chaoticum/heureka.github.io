---
layout: post
title: "Celou Heureka Group řídíme OKRkama. Proč?"
permalink: /celou-heureka-group-ridime-okrkama-proc/
date: 2020-07-08 12:02:10 +0200
author: Lukáš Putna
tags: [OnePlatform, MěnímeHeureku, OKR]
categories: [blog, lide]
imageUrl: /assets/celou-heureka-group-ridime-okrkama/okr-kpi.png

---

Zatímco v Tech komunitě není třeba [OKR](https://en.wikipedia.org/wiki/OKR) (Objectives and Key Results) vysvětlovat, vést podle nich celou firmu je trochu oříšek. Obzvlášť, když v ní je víc jak polovina lidí z jiného než produktovo-vývojového prostředí. Ale když víte co a proč děláte, jde i původně nereálný úkol mnohem snáz. Věřím, že do půl roku už s vámi budeme umět sdílet, jaké ovoce přineslo nalodění celé Heureka Group na OKR framework. Ale začněme postupně. Dnes vám chci popsat náš záměr. Proč jsme se vlastně do implementace OKRek a naloďování kolegů z obchodu, zákaznické podpory, marketingu a koneckonců i recepčních pustili?


## Začali jsme ve vývoji a produktu

OKRka jsme si vyzkoušeli nejdříve ve vývoji a na produktu. Začali jsme s nimi [experimentovat v malých týmech](/menimeheureku-chystame-mezinarodni-oneplatform/) skoro před dvěma lety. Vyzkoušeli jsme si, že nám opravdu pomáhají rozvíjet naše služby směrem, který dává smysl. Bez roadmap a přesných direktivních zadání od stolu se nám dařilo rozvíjet zodpovědnost a autonomní rozhodování týmů. A celé nám to přináší prokazatelně lepší výsledky. Ti, co o svěřenou oblast pečují, vědí sami nejlépe, kde jsou drobné neefektivity v procesech či produktech a dokáží najít lepší řešení, než by vymyslelo osm manažerů od stolu. Ověřili jsme si také, že OKRka mají navíc moc sjednocovat různé týmy v cestě za společným cílem. To je další obrovská výhoda, proč jsme se rozhodli je ve firmě rozšiřovat dále.

<p></p><center><blockquote class="twitter-tweet"><p lang="cs" dir="ltr">Vyhodnocování OKR je u nás velká ceremonie! Na konci kvartálu se sejdeme v zasedačkách, streamujeme to do všech lokalit a tým po týmu prezentuje svoje výsledky. <br><br>Například tým Mobilních aplikací zvýšil revenue o 82 % a aspirují na &quot;hokejku&quot;. Držíme palce!<a href="https://twitter.com/hashtag/OKR?src=hash&amp;ref_src=twsrc%5Etfw">#OKR</a> <a href="https://twitter.com/hashtag/M%C4%9Bn%C3%ADmeHeureku?src=hash&amp;ref_src=twsrc%5Etfw">#MěnímeHeureku</a> <a href="https://t.co/J0BWkZkx5i">pic.twitter.com/J0BWkZkx5i</a></p>&mdash; HeurekaDevs (@HeurekaDevs) <a href="https://twitter.com/HeurekaDevs/status/1184835004385447936?ref_src=twsrc%5Etfw">October 17, 2019</a></blockquote> <script async src="https://platform.twitter.com/widgets.js" charset="utf-8"></script></center>

Všechny tyto zkušenosti si nenecháváme pro sebe. Sdíleli jsme je loni koncem léta na [našem prvním #HeurekaMeetUpu](/co-si-odnasime-z-heurekameetup/). A někdy tou dobou jsme již postupně hledali cesty, jak na vedení pomocí OKR motivovat právě i další týmy v české Heurece.


## Jak dostat OKR do celé Heureka Group?

Začali jsme si zažívat, že nám OKR framework funguje i mimo produkt a vývoj. Vedení celé skupiny se s OKRky začalo potkávat čím dál častěji a dohodli jsme se, že ještě letos chceme vedení a způsoby naší práce sjednotit napříč celou skupinou. Na nás - tedy týmu z produktu a vývoje - bylo najít cestu, jak OKRka do celé skupiny dostat.

Pár měsíců jsme chystali dvoudenní workshop pro celou skupinu. Všechno bylo nachystáno, domluveno, mělo termín… A pak přišla korona, uzavření hranic a nejistota. Jasné bylo jen to, že na společné osobní setkání s kolegy ze Slovinska nebo Maďarska můžeme nějakou dobu zapomenout.

## V cestě za cílem nás nemůže zastavit ani korona

Jedno z kouzel OKR frameworku je, že když si nastavíte OKRka jako mindset, hledáte spíše způsoby, jak dojít k cíli než důvody, proč to nejde.

Chtěli jsme tuhle zkušenost předat dál, ale potřebovali jsme najít novou cestu. Dvoudenní on-line školení pro 200 lidí nám nedávalo smysl. Tím zaběhnutý způsob myšlení o firemní strategii a o tom, jak se dostat k vytyčeným cílům nezměníte. Proto jsme se rozhodli z asi 60 našich team leadů udělat ambasadory OKRek. Našim cílem (který jsme si ujasnili v polovině března) bylo jim předat všechny naše zkušenosti a znalosti o využívání OKRek tak, aby sami byli schopni je předat do svých týmů a od července si OKRka se svými týmy nastavit. Nepouštěli jsme se do frontálního útoku a série přednášek, ale hledali způsob, jak team leady aktivizovat a zapojit.

Cíl udělat z 60 lidí ambasadory OKRek je zkrátka jiný, než když chcete 60 lidem říct, co jsou OKRka.

{% include image.html
      img="/assets/celou-heureka-group-ridime-okrkama/onboarding.jpg"
      title="Honza Herbrich - Product Owner plzeňského týmu (na fotce úplně vlevo) se stal jedním z OKR ambassadorů. Na fotce je se svým týmem zachycen krátce po tom, co předal své OKR znalosti nabyté na workshopu." %}

## Měsíc na přípravu online workshopu

Měli jsme v podstatě měsíc na přípravu, sedmičlenný core tým a dalších pár kolegů na pomoc s podpůrnými úkoly (například komunikací) či brainstormingy. Nachystali jsme sérii workshopů a aktivit, které zabrali 6 kalendářních týdnů. Předávali jsme v nich naše know-how, zkušenosti, společně hledali odpovědi na otázky a nejasnosti (například nad tím, jak se využívání OKR frameworku propíše do sdílení si zkušenosti z projektů, na kterých pracujeme) a hlavně si zkoušeli různé testovací formulace OKRek pro vlastní týmy a práci. Hledali jsme měřitelné ukazatele našich výsledků. Zkrátka jsme se v naší různorodé skupině (jazyky nás nedělily tolik jako zkušenosti z odvětví a témat, kterým se pracovně věnujeme) vyzkoušeli vše, co se OKRek týká.

{% include image.html
      img="/assets/celou-heureka-group-ridime-okrkama/okr-wiki-space.png"
      title="V rámci workshopu vzniknul přehledný a rozsáhlý edukativni Space v Confluence." %}

{% include image.html
      img="/assets/celou-heureka-group-ridime-okrkama/okr-kpi.png"
      title="Podobných ilustrací vzniklo téměř 40 a připravili jsme je in-house."
      width="400px" %}

Byl to neuvěřitelný fičák. Ještě v březnu jsem měl pochybnosti, že tohle všechno při naší další normální práci zvládneme - Heureka se s koronou nezastavila. Naopak naše návštěvnost, a tím i potřeba neustálých zlepšení našich služeb, rostla. Podpořil nás i celý Heureka Group management. Všichni jeho představitelé si našli stejně času jako ostatní team leadi a byli s námi u celého procesu. Pro účastníky celé naloďování na OKRka bylo časově náročné. Ale ten největší úkol je ještě čeká. Přetavit vše, co nově získali a zjistili, do reality práce ve svých týmech a Heureka Group jako celku. Už teď vím, že ještě nemáme hotovo. Budeme team leady dál podporovat a pomáhat jim s jejich cestu k OKRkám. Ale je lepší začít a cestou optimalizovat, než odkládat a čekat na to, až bude vše perfektní. To bychom se taky nemuseli dočkat vůbec.

{% include image.html
      img="/assets/celou-heureka-group-ridime-okrkama/call.jpg"
      title="Online workshop jsme vysílali z Liberce. V příštím díle o tom napíšeme víc." %}

P.S. Asi to na blog nepatří, ale pro tentokrát mi to odpusťte. Mám ohromnou radost, že se nám workshopy povedly a nerad bych zapomněl poděkovat. Všem team leadům a účastníkům našeho 6týdenního společného učení a objevování. A velké díky patří taky Organizačnímu týmu. Odvedl neuvěřitelný kus práce! Aby mohly společné workshopy hladce proběhnout, museli jsme s [Markem](https://www.linkedin.com/in/marekgrynhoff/), [Jirkou](https://www.linkedin.com/in/jirihuml/), [Jirkou](https://www.linkedin.com/in/vichjiri/), [Vítkem](https://www.linkedin.com/in/v%C3%ADt-nov%C3%A1k-25b73572/), [Marťou](https://www.linkedin.com/in/martinauhlirova/) a [Lenkou](https://www.linkedin.com/in/lenka-rouchalov%C3%A1-b00a9b156/) museli napnout síly a často nad rámec svých běžných pracovních povinností vše bezvadně připravit. Díky všem za tuhle zkušenost a spolupráci!

{% include image.html
      img="/assets/celou-heureka-group-ridime-okrkama/heureka-group.png"
      title="A tohle je Heureka Group, kterou řídíme pomocí OKR. Pomáhá nám v tom 60 leadů - OKR ambassadorů, které jsme k tomu vzdělali prostřednictvím několikadílného a obsáhlého online workshopu."
      width="500px" %}