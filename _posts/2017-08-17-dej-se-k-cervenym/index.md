---
layout: post
title: Dej se k červeným
permalink: /dej-se-k-cervenym/
tags: [red, červení, nabor, hiring, liberec]
category: recruitment
---

Bydlíš **v Liberci**, umíš v **PHP** a/nebo **Pythonu**, baví tě **frontend**, čistý **Javascript** tě láká
a už sis našel cestu k **LESS**u/**SASS**u? Červený tým tě veme do party! A pokud už jsi někdy slyšel o Nette, tím lépe!

## S červenými by ses staral hlavně o tyto projekty:
* **Frontend webu Heureka.cz** - homepage, produktový detail, výpis v sekcích... Vlastně skoro všechno co uživatel vidí.
* **Heureka košík** - U nás celkem unikátní marketplacová služba.
* **Lišta porovnání** - Úplně nová a lepší!
* **EET** - Děkujeme, Andreji...
* **PayU API** - aby mohli všichni platit kartou a třeba si jí i uložit.

Výsledky práce našeho týmu jsou přímo na očích **stovek tisíců návštěvníků každý den**. Nemálá část z nich taky využívá
**nákupní košík**, a to je v našem případě něco, k čemu se dostanete málokde. Jasně že máme v malíku klasickou trojkombinaci
HTML + CSS (a tim CSS myslíme spíš **LESS**) + Javascript (a tim myslíme pokud možno **VanillaJS**, protože historický
přešlap v podobě Prototype JS nás trápí do dneška), ale nejsme kodéři! Jsme vývojáři a proto si backend v **PHP** a snad
brzy i **Pythonu** píšeme sami! Čekali byste, že třeba **košíkové API** dělá jiný tým, než košík samotný? Chyba! Když si od
toho chceme odpočinout, jdeme si dát **fotbálek** do relax roomu a když se potřebujem na věci podívat jinak, vyjedem pracovat
někam **mimo kancl**, protože nikde se nepracuje líp, než třeba **ve wellnessu**.

## Co ti nabízí naše HR:
* **stabilní zaměstnání** na dobu neurčitou, 
* **volná pracovní doba** s občasnou možností **práce z domova**,
* **stravenky** (100 Kč/den) + každý měsíc 1000 Kč na benefity (Sodexo),
* **kurz angličtiny** v prostoru kanceláří,
* **telefon + volání** s 3GB dat,
* zprostředkování **MultiSport karty**.

## Co ti nabízíme my:
* Vyber si **pracovní prostředí jaké chceš** (třeba MacBook se dvěma monitory + zvedací stůl).
* Vyber si **konferenci v Evropě**.
* Vyber si **kurz** pro zdokonalení svých schopností.
* Trénuj s námi **fotbálek**, ať v turnaji rozdrtíme zbytek firmy.
* Pojeďme sem tam makat někam mimo kancly, do klidu a mimo zaběhnuté stereotypy.
* Pojď s námi **zapít** narozeniny Heureky, ShopRoku nebo třeba Vánoce.

## Postup přijetí:
1. **Zkontaktuj nás** například emailem [prace@heureka.cz](mailto:prace@heureka.cz "poslat email").
2. **Přijď** na neformální pohovor.
3. Přijď na **testovací den** - dostaneš úkol, na kterém nám můžeš ukázat, co všechno umíš.
4. Přijď se nám znova ukázat, náš šéf ti udělá **nabídku, kterou neodmítneš**.

Tým červených  
David, Olda, David  
(ano, máme dva Davidy)
