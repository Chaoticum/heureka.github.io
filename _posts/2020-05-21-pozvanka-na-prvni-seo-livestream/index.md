---
layout: post
title: "Jak moc nás v Heurece (ne)trápí subdomény a jak bojujeme s kyberchaosem? Pozvánka na první SEO livestream"
permalink: /pozvanka-na-prvni-seo-livestream/
date: 2020-05-21 9:04:00 +0200
author: Zdeněk Nešpor
tags: seo
categories: [blog, seo]
imageUrl: /assets/pribehy-webmasteru-rusky-spam-subdomain-hijack/zdenek-a-ludek.jpg
---

První webinář a livestream Heureky o SEO proběhl **4. 6. 2020 od 10:15 na Twitchi**. Podělili jsme se s vámi o obsah a informace z naší aktuální case study, které měly zaznít na zrušené Google Webmaster Conference v Brně.

## Výstupy a doplňující materiály

Článek [Satan, SEO a Subdomény - VOL I. - Chaos přichází plíživě](https://www.heurekadevs.cz/satan-seo-subdomeny-i-chaos/) popisuje a výrazným způsobem doplňuje první část webináře, kterou vedl Luděk Pulicar. Text pokládá teoretické a faktické základy pro celou sérii dalších článků o subdoménách.

Článek [Satan, SEO a Subdomény - VOL II. - Protinádorová SEOterapie](https://www.heurekadevs.cz/satan-seo-subdomeny-ii-seoterapie/) detailně popisuje kompletní přesun tzv. parametrických subdomén z pohledu strategického, technického, analytického i projektového. Zásadním způsobem doplňuje a rozšiřuje webinářovou část Luďka Pulicara i Zdeňka Nešpora.

Nástroj [URL Regexator](https://link-brain.com/tools/url-regexator/) je jednoduchá webová utilita, která vám pomůže s efektivní tvorbou regulárních výrazů z URL datasetů. Výstup lze použít například pro tvorbu specifických custom segmentů v Google Analytics.

Naše prezentace:

{% raw %}
<iframe src="https://docs.google.com/presentation/d/e/2PACX-1vRXVxI81DmDUWzDD_AFe211u6rRzHx_pRI1ZrI9bE4ArvNIHl48k1nIjk-wSCrL-bpg_kRNMsytCdNh/embed?start=false&loop=false&delayms=3000" frameborder="0" width="480" height="299" allowfullscreen="true" mozallowfullscreen="true" webkitallowfullscreen="true"></iframe>
{% endraw %}

## Výherci soutěží o powerbanky

**1.** Tipovací soutěž na Twitchi vyhrála Šárka Jakubcová s nickem `sarka_tyczka` díky odpovědi `89.000 subdomén`, což bylo ze všech tipů nejblíže správné odpovědi. Šárka je freelancerka a specialistka, která založila unikátní dívčí SEO skupinu [Kaseopea](https://www.kaseopea.cz/).

**2.** Znalostní soutěž na Twitchi vyhrála Martina Habartová s nickem `anhelli1987`, která správně a nejrychleji odpověděla, že na obrázku se nachází `Mandelbrotova množina`. Martina je fanynka Pythonu a webmasteryně v globální antivirové společnosti [Avast](https://www.avast.com/).

U této soutěže vyvstaly drobné zmatky. Správnou odpověď poslalo ve velmi rychlém sledu hned několik lidí. Twitch všem zobrazoval, že jejich odpověď je první, nicméně v admin pohledu jsme jasně viděli, že první opravdu byla `anhelli1987`. Náš respekt však patří všem, kteří správnou odpověď znali!

![Twitch chat](/assets/seo-webinar-1-pozvanka/twitch-chat.jpg "Twitch chat")

**3.** Výherce poslední soutěže o nejlepší dotaz na Sli.do dle naší volby se stal `Ján Januška`, který nás neúprosně bombardoval otázkami na `access logy`. Janko je specialista a zakladatel SEO nástroje [Spotibo](https://spotibo.com/seo-analyzer).

I tady to bylo hodně těsné. Téma access logů považujeme za důležité, k otázkám jsme vrátili i po ukončení streamu a diskutovali o nich. Proto jsme to nakonec vybrali jako vítězné téma. Za super otázky, které nás hodně bavily, však musíme poděkovat i uživatelům `Tomáš` a `Martin`!

## Pohled do zákulisí streamu

- Ve dvou lidech jsme dohromady obsluhovali 4 zařízení a 5 monitorů.
- Kvůli pochybné Wi-fi jsme během přípravy streamu ztratili hromadu času a provařili přes 7 GB mobilních dat.
- Streamu se zúčastnilo rovných 100 lidí.
- Počet hodin strávených přípravami raději vědět nechceme. :D
- Užili jsme si to maximálně a určitě uděláme další podobnou akci.

{% raw %}
<blockquote class="twitter-tweet"><p lang="cs" dir="ltr">Pohled do zákulisí dopoledního SEO webináře, který <a href="https://twitter.com/cukrberg?ref_src=twsrc%5Etfw">@cukrberg</a> a <a href="https://twitter.com/Chaoticum?ref_src=twsrc%5Etfw">@Chaoticum</a> vysílali živě na Twitchi.<br><br>Kluci povídali o tom, jak se Heureka postupně vypořádala se stovkami subdomén a jaké to mělo dopady.<br><br>Děkujeme všem účastníkům, kterých bylo dohromady rovných 100! <a href="https://t.co/0JBcC3WcQc">pic.twitter.com/0JBcC3WcQc</a></p>&mdash; HeurekaDevs (@HeurekaDevs) <a href="https://twitter.com/HeurekaDevs/status/1268549315703816193?ref_src=twsrc%5Etfw">June 4, 2020</a></blockquote> <script async src="https://platform.twitter.com/widgets.js" charset="utf-8"></script>
{% endraw %}

## Info o proběhlém streamu

Archiv informací publikovaných před streamem.

### Co na vás čeká?

Případovka z naší reálné Heureka praxe. Jsme mezi webmastery známí tím, že máme Heureku postavenou na mnoha subdoménách. Masivní využívání subdomén už přerostlo rozumnou hranici, a proto jsme museli začít dělat drastické změny. Ukážeme vám, jaká je nekompromisní realita roku 2020 a pravda o subdoménách Heureky. Pěkně otevřeně bez bullshitu. Těšit se můžete na spoustu informací, praktických postupů a našich interních nástrojů.

### Základní info o webináři “Subdomény a Kyberchaos”

První webinářová část bude trvat cca 40 minut. Dalších 20 minut máme vyhrazených pro AMA (Ask Me Anything) session, pro navazující diskuzi a vaše dotazy.

Budeme vysílat pouze live. Trvale dostupný záznam ze streamu dělat nebudeme.

- Datum: **čtvrtek 4. 6. 2020**
- Čas: **10:15 - 11:15**
- URL: **[https://www.twitch.tv/heurekadevs](https://www.twitch.tv/heurekadevs)**

### Proč livestream?

Případovka měla původně anglický název “Subdomains & Cyberchaos” a měli jsme s ní vystoupit na [Google Webmaster Conference](https://events.withgoogle.com/webmaster-conference-czsk/speakers/#content) začátkem března v Brně. Na přednášení se špičkovými googlery z celého světa a skvělými profíky z ČR jsme byli extrémně natěšení. Asi tušíte jak to bylo dál. Jeden lahodný netopýr za syrova, globální pandemie, karanténa a bylo po srandě. Po dvou měsících příprav nás to opravdu hodně mrzelo a rozhodli jsme se, že uděláme webinář. Tím spíše, že se jedná o poměrně čerstvou případovku, kterou ještě máme v hlavě. Pomalu se v těchto dnech vracíme z home office zpět do prostor kanceláří Heureky a můžeme udělat akci podle našich představ.

Těšíme se na vás!

Zdeněk N. a Luděk P.


![SEO tým Heureky](/assets/pribehy-webmasteru-rusky-spam-subdomain-hijack/zdenek-a-ludek.jpg "SEO tým Heureky")
