---
layout: post
title: Python vývojář v Plzni
permalink: /python-vyvojar-v-plzni/
tags: [python, nabor, hiring, plzen]
date: 2018-05-30 09:00:00 +0100
category: recruitment
---

Rozjíždíme zbrusu nový vývojový tým v Plzni. To znamená celkem vzácnou příležitost být u toho! Jasně, bude to výzva...
Ale odměnou za její splnění bude i množství zkušeností, které vám jinde nenabídnou. A to
nejen těch technologických.

Takže pokud je tvou domovinou Plzeň, umíš v Pythonu, chceš tuto dovednost uplatnit při práci na produktu, který má
smysl, lidé o něm vědí a používají ho, a v srdci ti dřímá průkopnická nátura, neváhej a napiš na
[vit.novak@heureka.cz](mailto:vit.novak@heureka.cz "poslat email"), kde domluvíme podrobnosti!

## Čemu se budeš věnovat:
Posláním týmu bude rozbít monolitický kód Heureky. Do budoucna chceme umožnit její horizontální škálovatelnost a
distribuovatelnost práce prostřednictvím mikroslužeb (tam, kde to bude dávat smysl). Je to nemalá výzva, kde tou
největší odměnou bude především příležitost ke značnému rozšíření vlastních obzorů.

## Bez čeho to nepůjde
* Měl bys mít **Python** v malíku
* Nemělo by ti ale vadit **číst kód třeba v PHP**
* Měl bys mít zkušenost s **MySql** trochu větší než "SELECT * FROM clanky". (Víš k čemu je EXPLAIN a STRAIGHT_JOIN?)
* Měl bys vědět, že existují i **nerelační databáze**, a k čemu alespoň některé z nich slouží
* Musí ti záležet na tom, že to **co děláš funguje**
* Musí ti záležet i na **čistotě kódu**, který napíšeš a jeho **čitelnosti** pro ostatní

## Co ti pomůže
* Zkušenost třeba s **ElasticSearch nebo Redisem**
* Zkušenost s **machine learningem**
* **Smysl pro humor**
* Schopnost fungovat v kolektivu

## Na co se u nás můžeš těšit
* Vybereš si **pracovní prostředí, jaké chceš** (třeba MacBook, monitor navíc nebo i zvedací stůl)
* Vybereš si **kurzy** pro zdokonalení svých schopností
* Díky funkčnímu **SCRUMU** nebudeš řešit chaos v úkolech a málokdy ti někdo přeruší práci něčím neplánovaným
* Potrénuješ s námi **fotbálek**, ať v turnaji rozdrtíme zbytek firmy
* Pojedeme občas makat někam **pryč z kanceláře**, do klidu a mimo zaběhnuté stereotypy
* Půjdeme spolu **zapít** narozeniny Heureky, ShopRoku nebo třeba Vánoce
* Budeš mít **stabilní zaměstnání** na hlavní pracovní poměr
* Budeš mít **volnou pracovní dobu** s občasnou možností **práce z domova**
* Po prvním roce ti přihodíme **5 dnů dovolené navíc**
* Dostaneš **stravenky** (100 Kč/den) + každý měsíc 1000 Kč do Cafeterie

## Zaujalo tě to?
Pošli nám životopis na [vit.novak@heureka.cz](mailto:vit.novak@heureka.cz "poslat email")!
