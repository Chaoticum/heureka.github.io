---
layout: post
title:  "Potkejme se na WebExpu!"
permalink: /potkejme-se-na-webexpu-2018/
date:   2018-09-19 11:00:00 +0200
author: Vít Novák
tags: [webexpo, webexpo2018]
categories: [blog, meetupy_a_konference]
---

Letošní ročník konference [WebExpo 2018](https://www.webexpo.net/prague2018), točící se kolem webových technologií, obohatíme i naším stánkem! Pokud je WebExpo součástí vašeho víkendového plánu, určitě neváhejte a stavte se za námi. A pokud ještě váháte a volný lístek by v rozhodování pomohl, čtěte dále, protože kromě krátkého nakouknutí na to, co na našem stánku můžete čekat, se dozvíte, že máte šanci ještě teď získat vstupenku úplně zdarma a to bez jakékoliv větší námahy!

Stavit se za námi na stánku můžete samozřejmě i jen tak, pokecat s námi o čemkoliv, protože to my vždycky rádi. Kdo ale bude chtít, může si zkusit naší sice na první pohled velmi jednoduchou, ale v praxi nervydrásající napínavou vývojářskou mini-challenge. Když se zadaří, třeba si odnesete i některou z drobných cen, jako jsou oblíbené Heurekovice, nebo pro milovníky kávy určená Heurekáva.

![heurekovice a heurekava](/assets/potkejme-se-na-webexpu-2018/heurekovice-a-heurekava.jpg) 

I nevývojáři jsou však více než vítáni! Máme připravenou i malinkou hříčku pro ty, kteří programovacími jazyky nemluví. A jelikož jsme tak trochu skupinka geeků, vyrobili jsme vlastnoručně v naší dílničce i mikrodáreček na památku pro každého, kdo se zúčastní. A pokud se přeci jen na WebExpo nedostanete, a bylo by vám líto, že na nás nemáte památku, [máme na Githubu polotovar](https://github.com/heureka/logo3D), který si můžete vytisknout sami! Protože takový talisman jistě pomůže k nalezení toho, co hledáte, případně pomůže s nákupem, když ho zasunete místo desetikoruny do nákupního košíku.

![lupicky](/assets/potkejme-se-na-webexpu-2018/lupicky.jpg) 

A jak je to s tím lístkem zdarma? Pro prvních pár, kteří tweetnou o tom, jak se těší, že se s námi na WebExpu potkají (třeba něco jako: "Mám rád webové technologie a těším se, až se potkám s @HeurekaDevs na @webexpo"), ho máme bez dalších okolků připravený! Takže stačí napsat. 

Budeme se těšit!

