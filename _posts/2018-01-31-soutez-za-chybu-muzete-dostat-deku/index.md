---
layout: post
title: "Za chybu můžete dostat deku!"
permalink: /za-chybu-muzete-dostat-deku/
date: 2018-01-31 15:00:00 +0100
author: Vít Novák
tags: [soutez, errorpage]
categories: blog
---

Samozřejmě jenom pokud chcete. Nabízíme ji totiž k vyhrání **v soutěži**! Ale od začátku - o co vlastně jde? Čtěte dál...
![deka](/assets/soutez-za-chybu-muzete-dostat-deku/deka.jpg)

Čas od času prolétne Twitterem nějaký ten screenshot od uživatele, který měl tu smůlu, že se mu povedlo spatřit chybovou stránku služby, kterou chtěl využít, ale zároveň to štěstí, že mu míru žalu nad nefunkčností zmírnila kreativita a smysl pro humor tvůrců onoho webu. I se zobrazením chybové hlášky se lze pomazlit! A jelikož my sami víme, že v této oblasti máme rezervu, rádi se poučíme od lepších.

Má váš projekt vtipnou/hezkou/nápaditou/kreativní/jinak zajímavě řešenou stránku pro onu vzácnou příležitost, kdy server klientovi odpoví statusem začínajícím čtyřkou či pětkou? Pošlete url, na které se dá spatřit na emailovou adresu [devsblog@heureka.cz](mailto:devsblog@heureka.cz "poslat email")! Uzávěrka je 9.2.2018 (třeba proto, že 9 x 2 je 18), takže máte klidně ještě chvilku, pokud byste chtěli doladit kousek kódu nebo tak. Nejpozději na Valentýna je pak zveřejníme na našem [Facebookovém profilu](https://www.facebook.com/heurekaDevs/) a můžou začít dostávat lásku! Čí stránka pak bude mít nejvíc reakcí (lajků, srdíček, smajlíku) k 1.3.2018 12:00 (pravé poledne), ten od nás dostane deku. Fakt! Doslova! Originální krásnou modrou piknikovou Heureka deku!

Pro inspiraci pár notoricky známých, ale pořád dobrých příkladů ze světa:

![github](/assets/soutez-za-chybu-muzete-dostat-deku/github.png)
Tuhle snad nemusíme ani představovat: <https://github.com/404>

![bitly](/assets/soutez-za-chybu-muzete-dostat-deku/bitly.png)
Zkracovač bitly.com má chybovou stránku interaktivní! Zkuste žbluňknout myší do vody ;-) <https://bitly.com/a/404>

![magnt](/assets/soutez-za-chybu-muzete-dostat-deku/magnt.png)
Kreativci z magnt.com naznačují, že to nemusí být nutně jejich chyba... <http://www.magnt.com/404/>

![lego](/assets/soutez-za-chybu-muzete-dostat-deku/lego.png)
Lego jako obvykle vsází na roztomilost: <https://www.lego.com/404notfound>

![css-tricks](/assets/soutez-za-chybu-muzete-dostat-deku/css-tricks.png)
A na css-tricks.com se dere kód ven: <https://css-tricks.com/thispagedoesntexist>

Takže máte představu, o čem to je? Fajn! Pro jistotu, ať je to jasné, podmínky soutěže v bodech:
* Předmětem soutěže je stránka, která se reálně zobrazí při chybě na straně serveru, či v případě nenalezení stránky na webu (při http statusu 4xx a/nebo 5xx).
* Rozhodovat o vítězi bude celkový počet reakcí pod příspěvkem zveřejněným na stránce <https://www.facebook.com/heurekaDevs/> pro každý přihlášený projekt k 1.3.2018 12:00 SEČ. Nezáleží, zda je reakcí "to se mi líbí" nebo jiná alternativa (prostě i "mračík" se počítá do plusu).
* Za přihlášku se považuje email zaslaný na adresu [devsblog@heureka.cz](mailto:devsblog@heureka.cz "poslat email"), obsahující URL, na které se dá přihlášená chybová hláška zobrazit a pro jistotu i screenshot toho, jak má vypadat, doručený nejpozději 9.2.2018 ve 12:00 SEČ.
* Hlasování spustíme nejpozději 14.2.2018 ve 12:00 SEČ.
* Podáním přihlášky účastník potvrzuje, že přihlášený projekt je jeho vlastní, nebo má svolení autora.
* Vitěz obdrží originální Heureka piknikovou deku.
* Pořadatel si vyhrazuje právo soutěž zrušit, i když se to spíš nestane.

Těšíme se na vaše kousky!
