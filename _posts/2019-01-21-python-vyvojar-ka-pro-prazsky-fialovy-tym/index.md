---
layout: post
title: Python vývojář/ka pro pražský “fialový” tým
permalink: /python-vyvojar-ka-pro-prazsky-fialovy-tym/
tags: [python, nabor, hiring, praha]
category: recruitment
excerpt: Fialový tým v Praze stojí u všech skvělých nápadů, které pomáhají tvořit unikátní katalog produktů dostupných nejen na českém internetu. Za vším stojí hlavně automatizace a snaha získávat co nejvíce přesné informace, abychom uživatelům Heureky umožnili ideální výběr produktu. Kvalitní katalog je to, co tvoří Heureku Heurekou, a proto je práce fialového týmu klíčová pro všechny další týmy.
---

Jsme Heureka, nákupní rádce působící v 9 zemích s 20 miliony unikátními návštěvníky měsíčně. Jsme také velká parta mladých lidí, která učí společnost nakupovat online - výhodně, rychle a jednoduše – zkrátka s přehledem. Pracujeme v online prostředí, kde musíme být pohotoví, rychlí a o krok napřed před konkurencí.
 
Fialový tým v Praze stojí u všech skvělých nápadů, které pomáhají tvořit unikátní katalog produktů dostupných nejen na českém internetu. Za vším stojí hlavně automatizace a snaha získávat co nejvíce přesné informace, abychom uživatelům Heureky umožnili ideální výběr produktu. Kvalitní katalog je to, co tvoří Heureku Heurekou, a proto je práce fialového týmu klíčová pro všechny další týmy.

## Čemu se budeš věnovat
Není to vše jen o tvorbě katalogu, ale také o efektivním vyhledávání v něm. Nejen v Heurece se v poslední době staví základy velkých webových služeb právě na vyhledávání. Budeš tvořit mechanismus, který umožňuje vyhledávat a filtrovat ve více než miliardě hodnot. V neposlední řadě je také potřeba nabídky desetitisíců shopů co nejpřesněji spárovat s naším katalogem. K tomu plánujeme ve větší míře využívat i machine learning.

Naším závazkem je tvořit produkty, které jsou dlouhodobě technologicky udržitelné, škálovatelné a lze je efektivně rozvíjet. I proto se soustředíme na architekturu založenou na konceptu Microservices a moderních DevOps přístupech.

## Co od tebe očekáváme
* Základní vývojářské znalosti: práce v terminálu, Git, protokol HTTP, koncept API.
* Měl/a bys umět programovat – preferujeme Python 3, ale dokážeme tě jej doučit.
* Povědomí o databázích – relační (např. MySQL) i nerelační (např. Redis). 
* Smysl pro kvalitu – unit testy a code -reviews jsou u nás na denním pořádku.
* Schopnost pracovat v týmu – říct svůj názor, respektovat názor ostatních.
* Chuť se neustále učit novým věcem.

## Co ti pomůže
* Znalost nástrojů a technologií jako GitLab CI, Docker, Kubernetes, Helm, Flask, Prometheus.
* Znalost datových struktur, algoritmů a návrhových vzorů.
* Zkušenosti s machine learning algoritmy.
* Zkušenosti s Elasticsearch.
* Smysl pro humor.

## Na co se u nás můžeš těšit
* Budeš mít možnost se podílet na rozvoji naší architektury a technologií.
* Máme obrovské sdílené know-how, ze kterého se můžeš buď spoustu naučit, a nebo přispět vlastními nápady a zkušenostmi.
* Podpoříme tě ve zdokonalování svých schopností, včetně účasti na školeních a konferencích.
* Hezký, nově zrekonstruovaný interiér kanceláří v Praze, Karlíně. Ovocné snídaně, dvakrát týdně odpolední svačina, nekonečná zásoba kafe, fotbálek, Xbox...
* Budeš mít stabilní zaměstnání na hlavní pracovní poměr.
* Máme volnou pracovní dobu s občasnou možností práce z domova.
* Po prvním roce přidáváme 5 dnů dovolené navíc.
* Dostaneš stravenky (100 Kč/den) + každý měsíc 1000 Kč do Cafeterie.
 
**Místo vykonávání pozice:** Praha
 
## Zaujalo tě to?
Ozvi se přímo našemu šéfovi vývoje přes [LinkedIn][1] nebo email [lukas.putna@heureka.cz](mailto:lukas.putna@heureka.cz "poslat email") ;-).

{% include gdpr-recruitment-note.html %}

[1]:https://www.linkedin.com/in/lukas-putna-20660323/