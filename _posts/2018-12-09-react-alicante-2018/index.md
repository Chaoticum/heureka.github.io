---
layout: post
title: "React Alicante 2018"
permalink: /react-alicante-2018/
date: 2018-12-09 01:00:00 +0200
author: Peta S.
tags: konference javascript react
categories: [blog, meetupy_a_konference]
---

Každý rok se všichni jednou dvakrát vydáváme na nějakou větší zahraniční konferenci - buď ve skupinkách nebo sami. Kluci od Pythonu jezdí tradičně na [EuroPython][europython]{:target="_blank"}, což je záruka informacemi napěchovaných 5 dní v min. 5 tracích (a večerky v 5 ráno). 🎉 My, co jsme blíže JavaScriptu, to máme s výběrem jednodušší a těžší zároveň. [confs.tech][confstech]{:target="_blank"} registruje pro letošek 760 tech konferencí - z toho s hashtagem #python 20 a… a s hashtagem #javascript 182. 👀

## Jak vybrat konferenci
Vybrat dobrou/užitečnou konferenci je fakt těžký. Kor v době, kdy pár dní po skončení jsou záznamy všech talků na YouTube - proč pak vůbec vážit cestu přes celou Evropu či půl světa? Co si ale myslím, že smysl přece jen má, je, vybrat si konferenci podle témat, která člověk aktuálně řeší. Pak si poslechnout tu kterou přednášku, a hned nato zamířit do speakers’ corner, páč se tam dozví, s čím a jak se potýkají lidé jinde a vzniká tam často smysluplná či zajímavá diskuze. 🤓 Ze zkušenosti - dobré jsou [Smashing Conferences][smashingconferences]{:target="_blank"}, snad jen až moc abstraktní/designerské než vývojářské. Nadšený jsem byl z [Full Stack Festu][fullstackfest]{:target="_blank"}, který má dva dny vyhrazené na backend, pak gap day, a zbylé dva dny jsou frontendové. Letos jsem chtěl vyzkoušet zase něco nového, a tak jsem hledal, a vybíral… až jsem si chvílemi říkal, že letos na to kašlu. To obrovský množství JS konferencí má totiž svůj důvod - často jsou to jednodenní akce a svým programem často připomínají spíše našlapanější [Pyvo][pyvo]{:target="_blank"} než konferenci.

## React + Alicante
Každopádně jsem celkem náhodou narazil na [React Alicante][reactalicante]{:target="_blank"}, což je mladá JS konference (první ročník byl 2017) zaměřená na, ano, React. ⚛️ Tou dobou jsme měli čerstvě rozepsaný izomorfní web v Reactu a témata React Alicante se hodně točila okolo testování a performance, což jsou hned ty další věci, kam člověk směruje své úsilí po tom, co se dokochá novou fungující aplikací/webem. No pak taky nějaký sexy věci okolo React 360 apod., což mne zase také zajímalo, protože mi od června leží v šuplíku nevyužitý Oculus Go. 🙈 Navíc - Alicante leží u moře a mořskej vzduch, ten já miluju ❤️

## Top pick
Rozepisovat tady jeden talk po druhém nebudu, ale můžete mrknout na [Confpad - React Alicante 2018][confpad]{:target="_blank"}, kam jsem je všechny nahodil vč. videí a slajdů. Každopádně, pokud bych měl ze všech talků vybrat jeden jediný, který stojí zato vidět, pak tento: [“Navigating the hype-driven frontend development world without going insane” od Kitzeho][top-pick]{:target="_blank"} 🚀

<iframe width="100%" height="360" src="https://www.youtube.com/embed/_kVxXV0TQ7M" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>


[europython]: https://europython.eu/
[confstech]: https://confs.tech/
[smashingconferences]: https://smashingconf.com/
[fullstackfest]: https://fullstackfest.com/
[pyvo]: https://pyvo.cz/
[reactalicante]: http://reactalicante.es/
[confpad]: https://confpad.io/#/2018-09-13-react-alicante-2018
[top-pick]: https://www.youtube.com/watch?v=_kVxXV0TQ7M
